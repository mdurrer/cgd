            AOMAKER - editor animčních objektů
                       ver. 1.3 beta
          (c) 1994, 1995 Pavel Pospíšil, NoSense
============================================================

                       Stručný manuál:
                       ===============
Instalace:
==========
  Smaž  AOMAKER.CFG, spusť  z adresáře,  kde je AOMAKER.EXE,
nastav konfiguraci a ulož ji.
Program může být spouštěn odkudkoliv.

Úvodní menu:
============

Konec,O programu:
-----------------
  Bez komentáře.

Konfigurace:
------------
  Nastavení  všelijakých  cest,  některé  jsou  jen  vám  na
ulehčení  práce,  z  jiných  tahá  program  data,  o kterých
předpokládá, že se v  uvedených adresářích nacházejí. (Cesta
pozadí,  Cesta hudby  -  takže  pokud např.  vyberete pozadí
z jiného  adresáře,  bude  ho  program  hledat  furt v tomto
nastaveném, nenajde  ho, a žádné  pozadí nezobrazí. Bohužel,
je to  tak, chtěl jsem to  napsat tak, aby si  to pamatovalo
úplnou cestu, ale dělal jsem to asi 3 hodiny, furt to blblo,
tak napůl  si myslím, že  asi vinou DFW,  i když bych  nerad
komukoli  křivdil. To  je jasné,  pokud programátorovi  něco
nejde a nejde, svede to na jiné.)
  Save  konfigurace, Load  konfigurace- uloží,  načte, *.CFG
soubor do,  z, adresáře Cesta  k programu, ale  při načítání
programu to stejně bude hledat v aktuálním adresáři...
!!!>> Vím o různých nedostatcích, jaké práce s nastavovanými
!!!>> adresáři má,  ale pokud si to jednou  nastavíte a data
!!!>> budete  číst odtud a  ne(!) odjinud(!), neměly  by být
!!!>> problémy.

Založ  objekt
-------------
  Pokud  začínáte  pracovat  na  novém  objektu,  musíte  ho
založit právě touto funkcí. Název max. osmipísmenný.

Načti objekt
------------
  Když chcete  pracovat s nějakým objektem,  musíte ho takto
načíst. Hledá  to v nastavené  cestě, kterou je  velmi dobré
respektovat!

Aktuální
--------
  V případě,  že je aktuální <žádný>,  načte se nový objekt,
jinak se přejde  do menu, kde je editace  objektu, na kterém
se již pracuje a je v paměti.

Vymaž objekt
------------
  Vymaže soubory aktuálního objektu z disku.


Editace animace (dialogový panel)
=================================
  Some hints(...):

  Horké klávesy sice nemusí vypadat vždy logicky, ale kdo si
zvykne, může všecko rychle ovládat, aniž by jezdil myší.

  Vyskakuje se ESC.

  Konfigurace zvuku je dostupná i z dialogu editace animace,
aby se mohla ověřovat  rychlost animace při různém nastavení
zvuku.

  Zdržení (všude!) se udává v setinách sekundy.

Report-
-------
  rychlost nakreslení  1 fáze -  nehledě na cokoli  skutečná
rychlost,  kolik setin  sekundy trvá  průměrné vykreslení  1
fáze.

Kopie-
------
  přidá prázdnou fázi na konec popisu animace a zkopíruje do
ní aktuální fázi, pak zvýší akt. fázi o jedna.

Blok-
-----
  do  tohoto  poddialogu  je  shrnuto  hned několik operací,
některé sem patří jen vzdáleně...

(load)- naplnění hodnot nových
1: od fáze (včetně), 2: po fázi (včetně)
3: první hodnota (uložená do 1)
4: poslední hodnota (uložená do 2)
Hodnoty mezi 1 a 2 se dopočítají rovnoměrně od 3 do 4.

(mul)- modifikace (vynásobení) hodnot stávajících
1: od fáze (včetně), 2: po fázi (včetně)
5: počáteční násobek, kterým se modifikuje stávající hodnota
v první fázi bloku,
6: koncový násobek, modifikuje poslední fázi bloku
Násobky mezi 1 a 2 se rozloží  rovnoměrně od 5 do 6.

(add)- přičtení konstanty ke stávajícím hodnotám
1: od fáze (včetně), 2: po fázi (včetně)
3: přičítaná konstanta;  chceme-li odečítat, zadáme zápornou
hodnotu.

(vymaž)- vymazání bloku
1: od fáze (včetně), 2: po fázi (včetně)

(kopie)- kopie bloku na konec
1: od fáze (včetně), 2: po fázi (včetně)

(k.fáze)- kopie aktuální fáze
1: kolikrát zkopírovat (připojit na konec) aktuální fázi

  Checkem se  zvolí na kterou  položku popisu animace  se má
bloková  operace  aplikovat.  Pokud  chci  naplnit  blok jen
jednou hodnotou,  dám do 3 i  4 stejné hodnoty. To  samé pro
modifikaci.
  Bloková operace se spouští povelem "P".
  Snad  je to  natolik  inteligentní,  že to  nikam hodnoty,
které  by mohly  způsobit zhroucení  programu, nezapíše. Ale
ruku do ohně bych za to nedal...

souřadnice myší-
----------------
  Kurzorem  myši  se  stane  obrázek  aktuální fáze. Rozměry
převezme  ze ZoomX,Y  ,  případně  bude zrcadlený  tak, jako
aktuální fáze. Pokud jsou ZoomX a ZoomY příliš velké, kurzor
bude  mít  jenom  původní  rozměry  obrázku  fáze.    Pravým
tlačítkem  nebo klávesou  Escape se  operace ruší,  levým se
umisťuje.

Run-
----
  "R" spouští animaci od začátku, "N" od aktuální fáze.
  Ukončit  lze  stiskem  Escape  nebo  pravého myšítka anebo
Enter nebo  levého myšítka- v  tom případě se  jako aktuální
fáze  v editačním  dialogu nastaví  právě naposled animovaná
fáze.
  Klávesy  1..9  zapínají  n-násobné  zpomalení  (čili  1 je
originální rychlost). 0 animaci úplně zastaví, pokračovat se
může po  stištění klávesy. Levá šipka  na klávesnici v tomto
případě "převine" animaci o fázi nazpět, když ji tedy držíme
stisknutou, můžeme animovat pozpátku.  (To ale platí jedině,
když předtím stiskneme 0!)
  Stiskem  jakékoli jiné  klávesy animaci  zrychlíme tak, že
nebude   vůbec  čekat   na  čas.   Pokud  to   bude  klávesa
s rozšířeným ASCII (např. šipky,  klávesy F1 až F12...) bude
zrychlení ještě o krapet větší.


           Pozóóóóóóóóóóórrrrrrrrrr!!!!!!!!!!!!!
           =====================================
  Program si nikde nekontroluje,  jestli má dostatek paměti.
Problémy s pamětí mohou nastat  všude, kde se do paměti tahá
větší poočet  dat- při výběru  obrázků a jejich  ukládání do
skladu snad ne, ale při zadávání souřadnic myší už ano (může
se  číst  i  obrazovka  s  pozadím)  o spouštění animace ani
nemluvě (pozadí, hudba).
  Pokud  má program  pro data  k dispozici  tak 120K, pozadí
natáhne, ale hudbu už třeba  ne. Anebo krátkou hudbu jo, ale
je jasný,  že delší zvukový efekty,  nebo větší sprajty zase
ne.
  400K je myslím dost i na tu nejroztodivnější animaci; když
AOMAKER spouštím z holého DOSu,  mívá tak 480K, tedy víc než
dost.

============================================================

                         Historie:
                         =========
1.3 beta (8.4.1995)-
  snížen  počet   možných  fází  na  254   kvůli  chybě  při
kopírování poslední fáze; změněno  spouštění od začátku a od
aktuální  fáze;  přidáno  zpomalování  a  zpátečka  u  hraní
animace;   přidáno  blokové   vymazávání,  kopírování   fází
i jediné fáze, relativizování i absolutizování souřadnic.

============================================================
